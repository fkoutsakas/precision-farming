# Precision Farming / Agriculture: Η Τεχνητή Νοημοσύνη στην υπηρεσία του αγροτικού τομέα

## Συνοπτική Περιγραφή
Η εργασία επιδιώκει να αξιοποιήσει τις δυνατότητες που προσφέρει ο ραγδαία εξελισσόμενος τομέας της τεχνητής νοημοσύνης και της μηχανικής μάθησης με στόχο τον εντοπισμό των βασικότερων ασθενειών και παρασίτων της καλλιέργειας της ελιάς.
Για τον σκοπό αυτό σχεδιάστηκε, συναρμολογήθηκε, προγραμματίστηκε και εκπαιδεύτηκε μία χαμηλού κόστους φορητή διάταξη βασισμένη σε τεχνολογίες ανοιχτής αρχιτεκτονικής (Raspberry Pi) με δυνατότητα συλλογής δεδομένων πεδίου με τη χρήση κάμερας και αισθητήρων (θερμοκρασίας, υγρασίας, ατμοσφαιρικής πίεσης, κλπ). 
Για την εκπαίδευση της παραπάνω διάταξης αξιοποιήθηκε το μοντέλο μηχανικής μάθησης με δυνατότητα αναγνώρισης εικόνων Google Teachable Machine.
Ο πρώτος κύκλος εκπαίδευσης πραγματοποιήθηκε στο εργαστήριο πληροφορικής του σχολείου με την αξιοποίηση φωτογραφιών από βάσεις ανοικτών συνόλων δεδομένων που απεικονίζουν ασθένειες της ελιάς και ακολούθησε ένας δεύτερος κύκλος εκπαίδευσης στο πεδίο (χωράφι) με πραγματικά δεδομένα.
Τα μέχρι τώρα αποτελέσματα της εργασίας μας δείχνουν ότι η χρήση της τεχνητής νοημοσύνης για τον έλεγχο παρασίτων και ασθενειών στην καλλιέργεια της ελιάς είναι σε μεγάλο βαθμό αποτελεσματική και πολλά υποσχόμενη. 
Ιδιαίτερη έμφαση δόθηκε στη δυνατότητα επαναχρησιμοποίησης από την εκπαιδευτική κοινότητα του εκπαιδευτικού υλικού που παράχθηκε στο πλαίσιο της συγκεκριμένης δράσης.

## Παραδοτέα
Τα παραδοτέα της εργασίας περιλαμβάνουν
- Φορητή διάταξη βασισμένη σε τεχνολογίες ανοιχτής αρχιτεκτονικής (Raspberry Pi) με δυνατότητα συλλογής δεδομένων πεδίου με τη χρήση κάμερας και αισθητήρων 
- Εκπαιδεύσιμο μοντέλο μηχανικής μάθησης βασισμένο στην Google Teachable Machine με δυνατότητα αναγνώρισης επτά διαφορετικών ασθενειών της ελιάς 
- Εισήγηση και Παρουσίαση της εκπαιδευτικής δράσης για το 16ο Μαθητικό Συνέδριο Πληροφορικής Κεντρικής Μακεδονίας
- Αποθετήριο ανάρτησης όλων των δεδομένων του προγράμματος στην πλατφόρμα GitHub (https://github.com/fkoutsakas/precision-farming)
- Αφισάκι και σχετικά φυλλάδια, ανάρτηση στην ιστοσελίδα του σχολείου

## Εμπλεκόμενοι Εκπαιδευτικοί
Φίλιππος Κουτσάκας, ΠΕ86, Σαπφώ Φωτιάδου, ΠΕ04
## Εμπλεκόμενοι Μαθητές/τριες
Καράτσης Φίλιππος, Κύρινα Ανδριάννα, Λειβαδιώτη Ειρήνη, Λυκοκώστα Μαρία-Ευαγγελία, Μέρκος Γεώργιος, Μουντουρλή Λουκία (Β Λυκείου)
